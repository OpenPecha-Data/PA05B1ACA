saṅs rgyas bcom ldan ’das mñan yod na rgyal bu rgyal byed kyi tshal mgon med zas sbyin gyi kun
dga’ ra ba na bźugs so || de’i tshe ri nag po la dge sloṅ ’gro mgyogs daṅ (3) nab so khyim
sun ’byin pa sdig pa’i cos kun du spyod pa gnas so ||de gñis dge sbyoṅ gi las ma yin pa
’di lta bu dag byed ciṅ byed du ’jug ste |’di lta ste bud med daṅ lhan cig kha dpya zer
| rtse bar byed | ze sloṅ bar byed | mig zur gyis lta bar byed | ’phyar bar byed | (4) lus
kyis sñogs par byed | stan gcig la yaṅ lhan cig ’dug par byed | snod gcig tu loṅs spyod par
byed | phor bu gcig tu chaṅ rnam pa sna tshogs ’thuṅ bar byed | me tog ’thog bar byed |
’thog tu ’jug | me tog phreṅ rgyud par byed | rgyud du ’jug | me tog (6) gi thum bu’i rna
rgyan byed | byed du ’jug |gar byed | gar byed du ’jug | glu len par byed | glu lan du ’jug
| rol mo’i cha byed ’bud par byed | ’bud du ’jug | gar mkhas pa daṅ | glu sñan pa daṅ |
rol mo’i cha byad ’bud pa mkhas pa la gla sbyin par byed | gos (7) yaṅ ’byin | glaṅ po che’i
skad kyaṅ ’byin | rta’i skad kyaṅ ’byin | khyu mchog ’gyiṅ ba’i skad kyaṅ ’byin | khas
rdza rṅa’i skad kyaṅ ’byin | khas duṅ daṅ | khas rṅa daṅ | rma bya’i skad kyaṅ kyaṅ ’byin
| khu byug gi skad kyaṅ ’byin |glaṅ po che’i ’thab mo yaṅ byed | rta’i ’thab mo daṅ | khyu
(146b1) mchog gi ’thab mo daṅ | ma he’i ’thab mo daṅ | ra’i ’thab mo daṅ | lug gi ’thab
mo daṅ | bud med kyi ’thab mo daṅ | gźon nu’i ’thab mo daṅ | gźon nu ma’i ’thab mo daṅ | bya
gag gi ’thab mo daṅ | sreg pa’i ’thab mo daṅ | byi khra’i ’thab (2) mo yaṅ phyed ciṅ byed
du ’jug ste | de rnams daṅ gźan yaṅ dge sbyoṅ gi las ma yin pa byed cig byed du ’jug go
||de gñis kyi tshul daṅ | spyod pa daṅ | log par sgrub pa des ri nag po la dge sloṅ ma ’oṅs
pa rnams mi ’oṅ źiṅ ’oṅs pa rnams kyaṅ mi ’dod pas ri nag po’i (3) gnas ’dor bar byed do
||ri nag po na gnas pa’i bram ze daṅ khyim bdag rnams kyaṅ yid ma raṅs śiṅ ma mgu bas ’oṅs
nas riṅ du lon pa gñug mar gnas pa rnams la yaṅ bka’ ’khor du bsod sñoms sbyin par bya
bar mi sems na glo bur ba rnams la lta smos kyaṅ ci (4) ’tshal |

ji tsam dus gźan źig na tshe daṅ ldan ba kun dga’ bo yul ka śi nas ljoṅs rgyu źiṅ soṅ ba daṅ
ri nag por phyin nas ri nag po’i tshal na ’dug go ||tshe daṅ ldan pa kun dga’ bo sṅa dro
śam thabs bgos chos gos daṅ lhuṅ bzed thogs nas ri nag por bsod sñoms (5) kyi phyir źugs pa
las | de ji ltar ltuṅ bzed bkrus pas ri nag por bsod sñoms kyi phyir źugs pa ltuṅ bzed bkrus
pa de bźin du slar log ste sbyin pa yaṅ ma rñed | tshig kyaṅ ma ster te chuṅ du na bsod
sñoms gcig kyaṅ ma rñed do ||de nas tshe daṅ ldan ba kun dga’ bo (6) ’di sñam du sems te
| ri nag po ’di sṅon yaṅ ’byor ciṅ rgyas pa | lo legs pa | skye bo daṅ mi maṅ pos gaṅ bar
gyur ciṅ bsod sñoms pa daṅ sloṅ mo pas rñed bla bar gyur la | da duṅ yaṅ ri nag po ’di ’byor
cig rgyas pa | bde ba daṅ lo legs pa daṅ | skye bo daṅ mi (7) maṅ pos gaṅ bar gyur na
|’on kyaṅ bdag ni ji ltar ltuṅ bzed bkrus pas ri nag por bsod sñoms kyi phyir źugs pa ltuṅ
bzed bkrus pa de bźin du slar log ste sbyin pa yaṅ ma rñed do || tshig kyaṅ ma ster te chuṅ
du na bsod sñoms gcig tsam yaṅ ma rñeṅ na |’dir bcom (147a1) ldan ’das kyi ñas thos byis
pa | blun pa mi gsal ba | mi mkhas pa ’ga’ źig gis ñon moṅs pa’i dbaṅ gis rigs kyi bud
med dam | rigs kyi na chuṅ la smras sam | reg gam | kha ṅan smras par ma gyur graṅ sñam mo
||

de’i tshe ri nag po’i (2) bram ze daṅ khyim bdag rnams kyi ’dun khaṅ du dge bsñen lṅa brgya
tsam dgos pa ’ga’ źig gi phyir ’dus śiṅ ’khor par gyur to ||de nas tshe daṅ ldan pa kun dga’
bo ri nag po’i bram ze daṅ khyim bdag rnams kyi ’dun khaṅ ga la ba der soṅ ste phyin pa
daṅ | ri nag po’i (3) bram ze daṅ khyim bdag rnams la ’di skad ces smras so ||śes ldan ṅag
sṅon ni ri nag po ’di źes bya ba nas bsod sñoms gcig kyaṅ ma rñed do || źes bya ba’i bar
goṅ ma bźin du’o ||de skad ces smras pa daṅ ri nag po’i bram ze daṅ khyim bdag rnams mig
gnas du bltas (4) nas ’dug go ||

de’i tshe dge bsñen chu la rtse źes bya ba ’khor de ñid du ’dus śiṅ ’dug par gyur to ||de nas
dge bsñen chu la rtses tshe daṅ ldan pa kun dga’ po’i lag nas bzuṅ ste mtha’ gcig tu doṅ
nas | tshe daṅ ldan pa kun dga’ bo la ’di skad ces smras so ||btsun (5) ba mkhyen par mdzod
cig | ri nag po ’di na dge sloṅ ’gro mgyogs daṅ nab so khyim sun ’byin pa sdig pa’i chos
kun tu spyod pa dag cig gnas te de gñis kyis bud med rnams daṅ lhan cig kha dpya zer źes
bya ba nas

tshe daṅ ldan pa kun dga’ bo źes bya ba nas | ji ltar goṅ | (6) du khyim sun ’byin pa’i dge
’dun lhag ma’i bslab pa la bstan pa bźin du ste | dge sloṅ ’gro mgyogs daṅ nab so gñis bskrad
pa’i las byos śig

’di ltar yaṅ bya ste | dge sloṅ gnas brtan rnams daṅ ltan cig tu lam ka ra ’dug la gleṅ bar
byed pa’i dge sloṅ bsko (7) bar bya ste | chos lṅa daṅ ldan pa’i dge sloṅ ni źes bya ba nas
las bya ba ni źes bya ba’i bar goṅ ma bźin du’o ||

dge ’dun btsun pa rnams gsan du gsol | dge sloṅ ’gro mgyogs daṅ nab so ’di gñis khyim su na
’byin pa sdig pa’i chos kun tu spyod pa lags te | (147b1) ’di gñis kyis khyim sun phyuṅ bar
yaṅ snaṅ źiṅ thos la ’tshal |’di gñis sdig pa’i chos kun tu spyod par yaṅ snaṅ źiṅ thos
la ’atsala na | gal te dge ’dun gi dus la bab cig bzod na dge ’dun gyis gnaṅ bar mdzod cig
daṅ | dge ’dun gyis dge sloṅ ’gro (2) mgyogs daṅ na bso khyim sun ’byin pa sdig pa’i cos
kun tu spyod pa la bskrad pa’i phrin las mdzad do || ’di ni gsol ba’o ||las ni ’di ltar bya
ste źes bya ba nas de bźin du las brjod pa gñis daṅ gsum gyi bar du brjod par bya’o || źes
bya ba’i bar goṅ ma bźin du’o ||

