(3) saṅs rgyas bcom ldan ’das rgyal bu rgyal byed kyi tshal mgon med zas sbyin gyi kun dga’
ra ba na bźugs so ||de’i tshe mñan yod na tshog dpon phyug cig nor maṅ la loṅs spyod ce ba
źig yod pades rigs mñam pa las chuṅ ma blaṅs te | de de daṅ lhan cig tu rtse bar (4) byed
| dga’ bar byed | dga’ mgur spyod par byed de | de rtse bar byed | dga’ bar byed | dga’ mgur
spyod par byed pa las chug ma sems can daṅ ldan par gyur te |de zla ba brgyad dam dgu
’das nas rgyu skar chu stod la khye’u źig btsas te |de’i ñe du rnams tshogs śiṅ (5) ’dus nas
ñi ma bdun gsum ni su gcig tu btsas pa’i btsas ston rgya cher byas nas miṅ ’dogs par byed
de | khye’u’i miṅ cir gdags |de dag ’di sñam du sems te | khye’u ’di ni rgyu skar chu stoṅ
la btsas pas de bas na khye’u’i miṅ chu stod ces bya bar gdags so || źes (6) de’i miṅ
chu stod ces bya bar btags lo ||de ’o ma daṅ | źo daṅ | mar dkar daṅ | mar gyi sñiṅ po daṅ
gźan yaṅ yo byad kyi khyad par gtso bo gtso bo dag gis skyed par byed | sriṅ bar byed cig
rdziṅ na gnas pa’i pad ma bźin myur du skyed par byed do ||de gaṅ gi (7) tshe chen por gyur
ba de’i tshe yi ge daṅ | graṅs daṅ | rtsis daṅ | lag rtsis daṅ | dbyuṅ ba daṅ | gźug pa
daṅ | gźag pa la ñe bar źugs nas | de yi ge mthar phyin ciṅ ’byed pa daṅ | klog pa daṅ |
mkhas pa daṅ | spyod pa gsal ba daṅ | brtag pa brgyad po la mkhas (148a1) par gyur te | ’di
lta ste rin po che brtag pa daṅ | gos brtag pa daṅ | gźi brtag pa daṅ | śiṅ brtag pa daṅ
| glaṅ po che brtag pa daṅ | rta brtag pa daṅ | bud med brtag pa daṅ | skyes pa brtag pa
la mkhas par gyur to ||ji tsam na de’i pha śi nas chu (2) stod khyim gyi dpon por gyur nas
des tshoṅ khaṅ du ño tshoṅ gi zoṅ bkram ste | ñe tshoṅ gis ’tsho bar byed do ||

de dus gźan źig na bcom ldan ’das kyi spyan sṅar soṅ ba daṅ | des bcom ldan ’das mthoṅ źiṅ dam
pa’i chos thos pas bcom ldan ’das kyi bstan pa la dad ba skyes (3) to | dad pa skyes pas
rab tu ’byuṅ ba mṅon bar ’dod par gyur nasde ma’i druṅ du soṅ ste smras pa | yum mkhyen
par mdzod cig | bdag ni legs par gsuṅs pa’i chos ’dul ba la rab tu ’byuṅ bar bgyi’o ||des
smras pa | khyod ni kho mo’i bu gcig pa yin pas ji (4) tsam kho mo gson gyi bar du rab du
rab tu ma ’byuṅ śig | kho mo śi nas ci dga’ ba gyis śig |des smras pa | yum gal te dam źig
bcas na bdag rab tu mi ’byuṅ ste | khyod kyis ñi ma re re źiṅ dge ’dun gyis bskos pa’i dge
sloṅ rnams la gdugs tshod gsol lamdes (5) smras pa | bu de bźin du bya’o || chu stod des
kyaṅ cuṅ zad ci bsags pa de thams cad ma la gtad nas yum ’dis dge sbyoṅ daṅ bram ze rnams
la stobs śig |de’i ma de ser sna can spar ’chums pa źig ste | yo byad la źen bas khwa la
gtor ma sbyin pa’i spro ba (6) yaṅ med na | dge sbyoṅ daṅ bra ma ze rnams la sbyin pa lta
smos kyaṅ ci dgos te | dge sbyoṅ daṅ bram ze gaṅ dag bsod sñoms kyi phyir de’i khyim du źugs
pa de rnams la khyed ni yi dgas daṅ mtshuṅs te rtag par gźan gyi khyim du skur ’oṅ ṅo źes
kha yaṅ zer ro ||bu de (7) la slu bar byed de | kho mos deṅ dge sloṅ ’di sñed cig lan gdugs
tshod gsol to || dge sbyoṅ daṅ bram ze ’di sñed cig la ni bsod sñoms phul lo zer re ||de
ser sna bsten cig goms pa dag lan maṅ du byas pas des na śi nas yi dgas rnams su skyes
so ||chu stod (148b1) kyaṅ ma daṅ bral nas sbyin pa dag byin bsod nams dag byas nas legs
par gsuṅs pa’i chos ’dul ba la rab tu byuṅ ṅo |

de dus gźan źig na śiṅ mrag śa’i tshal na gnas pa daṅ de la brten nas śiṅ mrag śa’i tshal na
gnas pa’i khyim bdag nag pa bcom ldan ’das kyi (2) bstan pa la dad pa skyes te de saṅs rgyas
daṅ | chos daṅ | dge ’dun la lhag par bya ba byed ciṅ | śiṅ mrag śa’i tshal du yul sna
tshogs nas ’oṅs pa’i dge sloṅ rnams kyi rten du gyur to ||ji tsam dus gźan źig na tshe daṅ
ldan pa chu stod ri ’or gźan źig tu bya ba cuṅ zad cig (3) byuṅ ste de der soṅ ṅo ||tshe
daṅ ldan pa gar mkhan ma’i bu ñe sde ’khor lṅa brgya daṅ ljoṅs rgyu źiṅ soṅ ba daṅ śiṅ mrag
śa’i tshal du phyin to ||khyim bdag nag pas ’phags pa gar mkhan ma’i bu ñe sde ’khor lṅa
brgya daṅ ljoṅs rgyu źiṅ soṅ soṅ ba daṅ ’dir phyin to źes thos so ||(4) thos nas kyaṅ tshe
daṅ ldan pa ñe sde gaṅ na ba der soṅ ste phyin pa daṅ | ñe sde’i rkaṅ pa gñis la mgo bos
phyag byas te phyogs gcig tu ’dug go ||phyogs gcig tu ’dug pa daṅ tshe daṅ ldan pa ñe sdes
khyim bdag nag pa la chos daṅ ldan pa’i gtam gyis yaṅ dag par ston bar byed | (5) yaṅ dag
par ’dzin du ’jug par byed | yaṅ dag par gzeṅs stod par byed | yaṅ dag par rab tu dga’
bar byed de | rnam graṅs du mar chos daṅ ldan pa’i gtam gyis yaṅ dag par bstan | yaṅ dag par
’dzin du bcug | yaṅ dag par gzeṅs bstod || yaṅ (6) dag par rab tu dga’ bar byas nas caṅ
mi smra’o ||de nas khyim bdag nag pa stan las laṅs te | bla gos phrag pa gcig tu gzar nas
tshe daṅ ldan pa ñe sde gaṅ na ba de logs su thal mo sbyar ba btud de | tshe daṅ ldan pa
ñe sde la ’di skad ces smras so ||’phags pa ñe (7) sde saṅ bdag gi sdum bar dge sloṅ gi dge
’dun daṅ thabs cig tu gdugs tshod sbyor źiṅ mchis na gnaṅ bar mdzad du gsol |tshe daṅ ldan
pa ñe sdes khyim bdag nag pa la caṅ mi smra bas khas blaṅs so ||de nas khyim bdag nag pas
tshe daṅ ldan pa ñe sdes cad mi smra (149a1) bas khas blaṅs par rig nas | tshe daṅ ldan
pa ñe sde’i rkaṅ pa gñis la mgo bos phyag byas nas stan las laṅs nas soṅ ṅo || de nas khyim
bdag nag pas de ñid kyi nub mo nas gtsaṅ źiṅ bsod pa’i bza’ ba daṅ bca’ ba dag sta gon
byas nas naṅ bar (2) sṅar laṅs te stan bśams so ||

tshe daṅ ldan pa chu stod kyaṅ ri ’or de nas ’oṅs nas | dzi tsam na stan yaṅ ma bśams kha zas
kyaṅ mi g-yo bar mthoṅ nas kun dga’i rab pa rnams la smras pa |śes ldan dag ci ste stan
yaṅ mi ’diṅs kha zas kyaṅ mi g-yo bar sems (3) las chuṅ dur ’dug | ci dge sloṅ gi dge ’dun
rnams gdugs tshod bcad damsmras pa | khyim bdag nag pas dge sloṅ gi dge ’dun źal zas la khyim
du spyan draṅs so || ci kho bo las brten te’am khyod las brten te ni ma yin te | ’on
kyaṅ ’phags pa gar mkhan (4) ma’i bu ñe sde ’khor lṅa brgya daṅ ljoṅs rgyu źiṅ gśegs pa na
’dir byon to ||des thos nas mi bzod pa skyes te smras pa | kho bo ni de’i bya ba thams cad
kyi sṅon du ’gro ba yin na ci’i phyir des kho bo sbaṅs tshe daṅ ldan pa gar mkhan ma’i bu
ñe sde las brten te | dge sloṅ gi (5) dge ’dun sbyan ’dren re źig soṅ la blta’o źesde khyim
bdag nag pa gaṅ na ba der son pa daṅ | ji tsam na khyim bdag nag ba stan ’diṅs par byed
pa mthoṅ ba daṅ de lhag par yaṅ kun nas dkris par gyur to ||

khyim bdag nag pas smras pa | ’phags pa gdan legs (6) par btiṅ ṅo || gdugs tshod bzaṅ por bgyis
so ||khyim bdag nag pa til gyi khur ba ’tshoṅ ba’i tshoṅ ba’i tshoṅ pa yin pas chu stod
kyis smras pa | stan yaṅ legs par btiṅ gdugs tshod kyaṅ bzaṅ por byas na ’on kyaṅ til gyi
khur ba med do ||des smras pa | btsun (7) pa chu stod glo ra chud de ’din skyes bu mkhas
pa gcig dpes smras pa’i don go bar ’gyur bas re źig de’i slad du dpe gson cig |btsun pa chu
stod sṅon byuṅ ba ’dzam bu’i gliṅ gi tshod pa rab tu maṅ po dag cig rgya mtsho’i gru bo
che bsgrubs nas nor bsgrub pa’i phyir khwa (149b1) źig daṅ bya gaṅ mo źig thogs te rgya mtsho
chen por źugs pa las | ci tsam na bya gaṅ mo de de pho ma rñed nas bya khwa daṅ lhan
cig gcugs par gyur to ||de gñis gcugs pa las phyug gu byuṅ ba de khwa’i skad daṅ bya gaṅ gi
skad gñis ka ’byin pas khwa yaṅ ma yin bya gaṅ (2) kyaṅ ma yin pade bźin du khyod thar pa’i
ched du rab tu byuṅ na thar pa’i las ni ma thob | byuṅ rgyu la ni smra’o ||de skad ces
smras pa daṅ | tshe daṅ ldan pa chu stod kyis lde mig daṅ lde mig kyog po dag de’i mdun du
bor nas chas ba daṅ

des smras pa | btsun pa chu stod gar bźud | (3) mñan yod du’o || phyi laṅ thoṅ la ma bźud par
’dir bźugs śig | gaṅ khyod slar byon nas bdag kho na la bzod pa gsol bar gyur pa’i gnas
’di mchis so ||des de’i tshig tshig tu ma brtsis te lhuṅ bzed daṅ chos gos blaṅs nas mñan
yod gaṅ na pa der rgyu źiṅ (4) soṅ ste | rim gyis rgyu źiṅ sog ba na mñan yod du phyin pa
daṅ de dge sloṅ rnams kyis mthoṅ nas smras pa | tshe daṅ ldan pa chu stod byon pa legs so
||byon pa legs so || khyod mthoṅ ba ni bdag cag dga’ na byon pa ni ma yin no ||ci’i phyir
khyod la brten nas khyim bdag (5) nag ba śiṅ mrag śa’i tsal na saṅs rgyas daṅ chos daṅ dge
’dun la bya ba byed cig glo bur ba mrag śa’i tshal du lhags pa daṅ | cas pa rnams kyi yaṅ
rten yin no ||de ni mad na bdag gis khyim bdag nag pa la brñas thabs bgyis so ||ji lta bu
dag byas | des ji ltar (6) gyur ba smras pa’i skabs de dge sloṅ rnams kyis bcom ldan ’das
la gsol pa daṅ |bcom ldan ’das kyis bka’ stsal pa | dge sloṅ dag khyed kyis dge sloṅ chu
stod brñas thabs byed pa daṅ | gźan yaṅ de lta bu daṅ | mthun ba su yaṅ ruṅ ba la phyir ’gyed
pa’i las (7) byos śig |

rgyu lṅas phyir ’gyed pa’i las byas na chos ma yin pa’i las yin te źes bya ba nas | mṅon sum
du ma gyur par byed pa’i’o źes bya ba’i bar goṅ ma bźin du’o ||’di ltar yaṅ bya ste | gnas
mal bśams la gaṇḍī brduṅs te dris pa’i tshig gis dge sloṅ (150a1) rnams la yaṅ dag par bsgol
| dge ’dun thams cad tshogs śiṅ matuna par gyur pa daṅ dge sloṅ gcig gis gsol ba byas
te las bya’o ||

dge ’dun btsun pa rnams gsan du gsol | dge sloṅ chu stod ’dis mrag śa’i tshal gyi khyim bdag
nag pa la (2) brñas thabs bgyis na |gal te dge ’dun gyi dus la bab ciṅ bzod na dge ’dun gyis
gnaṅ bar mdzod cig daṅ | dge ’dun gyis dge sloṅ chu stod khyim bdag nag pa la brñas thabs
bgyid pa la phyir ’gyed pa’i phrin las mdzad do || ’di ni gsol ba’o ||

las bya (3) ba ni dge ’dun btsun pa rnams gsan du gsol | dge sloṅ chu stod ’dis mrag śa’i tshal
gyi khyim bdag nag pa la brñas thabs bgyis te |de’i slad du dge ’dun gyis dge sloṅ chu
stoṅ khyim bdag nag pa la brñas thabs bgyid pa la phyir ’gyed pa’i phrin las mdzad na | (4)
tshe daṅ ldan pa gaṅ dag dge sloṅ chu stoṅ khyim bdag la brñas thabs bgyid pa la phyir
’gyed pa’i phrin las mdzad par bzod ba de dag ni caṅ ma gsuṅ śig | gaṅ dag mi bzod pa de dag
ni gsuṅ śig | ’di ni las mdzod pa daṅ po yin te | de bźin du las brjod pa (5) gñis pa daṅ
| gsum gyi bar du brjod par bya’o ||dge ’dun gyis bzod ciṅ gnaṅ nas dge ’dun gyis dge sloṅ
chu stod khyim bdag la brñas thabs bgyid pa la phyir ’gyed pa’i phrin las mdzad lags te
’di ltar caṅ mi gsuṅ bas de de bźin du ’dzin to ||

ṅas dge sloṅ (6) phyir ’gyed pa’i las byas ba’i kun tu spyod pa’i chos bca’ bar bya ste | phyir
’gyed pa’i las byas pa’i dge sloṅ gis rab tu dbyuṅ bar mi bya źes bya ba’i bar goṅ ma
bźin du’o ||de ltar phyir ’gyed pa’i las byas pa de | skra gyen du ’greṅ ba lta bu daṅ | skra
źig pa lta bur (7) dag ’dun la sbus la ltuṅ ba lta bur byed | ’byuṅ bar bskyod ||mtshuṅs
par ñe bar ston | mtshams kyi naṅ du ’dug nas bslaṅ ba gsol bar byed de | khyim bdag la
brñas thabs bgyid pa ñid kyaṅ spoṅ ṅo źes pa’i skabs de dge sloṅ rnams kyis bcom ldan ’das
la gsol (150b1) pa daṅ |bcom ldan ’das kyis bka’ stsal pa | dge sloṅ dag khyed kyis dge
sloṅ chu stod phyir ’gyed pa’i las byas pa daṅ | gźan yaṅ de lta bu daṅ mthun pa su yaṅ ruṅ
bslaṅ bar byos śig |

rgyu lṅas phyir ’gyed pa’i las byas pa bslaṅ bar bya ste | lṅa gaṅ źen |(2) skra gyen du ’greṅ
blta bu daṅ | skra źig pa lta bur źes bya ba nas khyim bdag la brñas thabs byed pa ñid
kyaṅ spoṅ ṅo źes smra na źes bya ba’i bar goṅ ma bźin du’o ||bslaṅ ba ni ’di ltar bya ste
| gnas mal bśams la gaṇḍī brduṅs te dris pa’i tshig gis dge sloṅ rnams la yaṅ dag (3) par
bsgo la | dge ’dun thams cad tshogs śiṅ mthun par gyur pa daṅ | dge sloṅ gcig gis gsol ba
byas te las bya’o ||

dge ’dun btsun pa rnams gsan du gsol | dge sloṅ chu stod ’dis mrag śa’i tshal gyi khyim bdag
nag pa la brñas thabs bgyis nas dge (4) ’dun gyis de khyim bdag la baR+ñasa thabs bgyid do
źes phyir ’gyed pa’i phrin las mdzad lags te | dge sloṅ chu stod phyir ’gyed pa’i phrin
las mdzad lags pa ’di skra gyen du ’greṅ ba lta bu daṅ | skra źig pa lta bur źes bya ba nas
khyim bdag la brñas thabs bgyid pa ñid kyaṅ (5) ’dor ro źes maci na źes bya ba’i bar goṅ
ma bźin du ste |gal te dge ’dun gyi dus la bab ciṅ bzod na dge ’dun gyis gnaṅ bar madzado
cig daṅ | dge ’dun gyis dge sloṅ chu stod phyir ’gyed pa’i phrin las mdzad lags pa bslaṅ
bar mdzad do || ’di ni gsol ba’o ||(6) de nas khyim bdag de’i druṅ du soṅ la bzod pa gsol
cig daṅ bslaṅ bar ’gyur re źes brjod par bya’o ||

dge sloṅ rnams kyis de la de skad smras pa daṅ de mrag śa’i tshal gaṅ na ba der rgyu źiṅ soṅ
ste | rim gyis rgyu źiṅ soṅ ba daṅ mrag śa’i tsha du phyin to ||de nas lam gyis (7) dub pa
ṅal sos nas khyim bdag nag pa gaṅ na ba der soṅ ste phyin pa daṅ | lag pa g-yas pa brkyaṅ
nas smras pa |khyim bdag bzod bar mdzod cig | btsun ba chu stod bzod bar bgyis | gal te
de lta na ’di ñid du bźugs śig | re źig gaṅ gis bdag la ñes pa (151a1) byuṅ ba de tshar gtsod
ru ’gro’o || gaṅ gis bdag la ñes ba byuṅ ba źes bya ba źes bya ba ci bdag la mi zer ram
sñam mo ||

de nas tshe daṅ ldan pa chu stod chu bo gaṅ gā’i ’gram du soṅ nas śiṅ ta la’i lo ma gsum las
spyil po byas te dbyar gnas par dam bcas nasdes mi ro’i (2) klad pa ’dra ba’i lhuṅ bzed bcaṅs
te | de daṅ ha caṅ yaṅ mi riṅ ba na lam źig yod pa de nas rdzi’u mo rgyun du ’gro ba
de dag la des lhuṅ bzed bzed pa daṅ |de dag gis der ’o ma’am | źo’am | dar ba byin pa des
de loṅs spyod nas bsam gtan daṅ | tiṅ ṅe ‘dzin daṅ | (3) sñoms par ’jug pa’i bde bas dus ’da’
bar byed do ||

ji tsam dus gźan źig na rji’u mo ma smad gñis doṅ ba daṅ bu mos ma la smras pa | ma ’phags pa
’di ni lkugs pa źig yin no ||des smras pa | bu ’di ni lkugs pa ma yin te | gdon mi za bar
’dis ’ga’ źig (4) la tshig gis ñes pa byas pa de ñid tshar gcod par byed pa yin no ||ma
ci de de lta bu lags sam | bu saṅ ṅas khyod kyi mṅon sum du bya’o ||ji tsam phyi de ñi na
par de źo’i bum pa thogs te bu mo daṅ ma smad gñis phyogs der phyin pa daṅ tshe daṅ ldan pa
chu stod kyis ltuṅ bzed bzed (5) bas des de’i lhuṅ bzed du źos dgaṅ bar brtsams so ||tshe
daṅ ldan pa chu stod kyis ltuṅ bzed bsgul kyaṅ des ma bźag par blugs pa daṅ tshe daṅ ldan
pa chu stod kyis smas pa |sriṅ mo chog don med par pho ba ’di cir ruṅ | kho bo lta bu’i
len pa po gźan yaṅ yod mod |des (6) smras pa | bu mo khyod la ṅas sṅar ’di lkugs pa ma yin
gyi | gdon mi za bar ’dis ’ga’ źig la tshig gis ñes pa byas pa de kho na tshar gcod par byed
pa yin no źes ma smras sam | ma khyod kyis smras so ||

de nas tshe daṅ ldan ba chu stod kyis lo gñis kyi naṅ logs su tshig (7) gcig smras naslo gsum
pa la ’di ltar ’khor ba’i ’khor lo cha lṅa po g-yob dag mi g-yo ba ’di ñid rig ste | ’du
byed kyi rnam pa thams cad ñams pa daṅ | ltuṅ ba daṅ | rnam par ’thor ba daṅ | rnam par ’jig
pa’i chos ñid du zil gyis mnan nas mun pa’i phuṅ po (151b1) bcom ste dgra bcom par gyur
nas źes bya ba nas mchod par bya ba daṅ | rjed par bya ba daṅ | mṅon du smra bar bya bar
gyur to źes bya ba’i bar goṅ ma bźin ||de nas tshe daṅ ldan pa chu stod kyis dgra bcom pa
thob ste | rnam par grol ba’i dga’ ba daṅ bde ba ñams su myoṅ nas (2) de’i tshe tshigs su
bcad nas smras pa |

bdag gis ta la’i śiṅ gsum las || gaṅ gā’i ’gram du spyil po byas ||mi ro klad ’dra’i lhuṅ bzed
daṅ || phyag dar khrod pa’i chos gos bcaṅs ||

loṅ gñis kyi ni naṅ logs su || bdag gis tshig gcig smras nas ni ||lo (3) gsum ba yi naṅ logs
su || mun pa yi ni phuṅ po bcom ||

chu po gaṅ gā’i ’gram gnas pa’i || dgra bcom sems ni rnam grol ba ||dbaṅ ldan gnas brtan chu
stod kyis || tshigs su bcad pa ’di smras so ||

